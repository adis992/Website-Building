Unutar HTML dokumenta potrebno je napisati JavaScript kod koji će obavljati sledeće:

prilikom prosleđivanja forme potrebno je preuzeti vrednosti koje je korisnik uneo u polja za korisničko ime i lozinku
zatim je potrebno obaviti proveru vrednosti koje je korisnik uneo; ispravno korisničko ime je new_user, a lozinka 123456789
ukoliko je korisnik uneo netačne podatke, potrebno je to naglasiti na stranici na sledeći načine:
okvir nevalidnog polja je potrebno obojiti u crveno
na kraj nevalidnog input polja je potrebno postaviti crvenu ikonicu koja ukazuje na nevalidnost
sve greške je kumulativno potrebno ispisati na stranici ispod forme
ukoliko je korisnik uneo validne podatke, to je na stranici potrebno naglasiti na sledeće načine:
okvire validnih input elemenata za unos podataka je potrebno obojiti u zelenu boju
na kraj validnog input polja je potrebno postaviti zelenu ikonicu koja ukazuje na validnost
ispod forme je potrebno ispisati poruku Successful login!

Nevalidan unos se dobija na dva načina:

kada korisnik unese vrednost koja se ne poklapa sa nešto ranije navedenim pristupnim podacima
kada korisnik ne unese nikakvu vrednost

Nakon prosleđivanja, forma, sa jednim validnim i jednim nevalidnim input poljem, treba da izgleda ovako: 


Kada korisnik ne unese korisničko ime ili unese netačno korisničko ime, potrebno je prikazati sledeće poruke, respektivno:

-      please, enter username

-      please, enter valid username

Kada lozinka nije uneta ili je uneta netačna lozinka, potrebno je prikazati sledeće poruke, respektivno:

-      please, enter password

-      please, enter valid password

Za prikaz ikonica na krajevima input elemenata, potrebno je koristiti neku od biblioteka sa vektorskim ikonicama – Google Material Design Icons ili Font Awesome. Za rešavanje assignmenta moguće je koristiti jQuery, ali to nije obavezno. Tako samostalno možete odlučiti da li ćete pisati čist JavaScript ili JavaScript uz korišćenje jQueryja.

Napomena: Zadatak je potrebno dostaviti preko e-learning platforme kao zapakovan (zip ili rar) fajl.